    # musi nimi pi toki pona

    *(o sona e ni: mi pali e lipu ni lon tenpo pini suli. ken mi pi toki pona li ike lili lon tenpo ni.)*
    musi nimi li musi supa pi nimi pi toki pona. lipu ni li toki e nasin musi pi musi nimi.

    ## ijo pi musi ni
    musi nimi la ijo ni li lon:

    **kiwen sitelen:** kiwen sitelen li leko li jo e sitelen anu ala e nanpa. kiwen sitelen ale (100) li lon.

    *kiwen ala:* kiwen ala li mani ala li sitelen ala. kiwen ni li ken kama sitelen ale -- taso, kiwen ni li lon supa la, sitelen pi kiwen li awen li ken ante ala.
    
    *poki kiwen:* kiwen ale li lon poki kiwen.

    **supa nimi**
    supa nimi li jo e leko mute. supa ni li jo e leko mute. lon supa ni la, leko namako li lon.

    *leko namako:* leko namako li ante e mani pi sitelen anu nimi lon leko ni.

    - leko sitelen lili: sitelen li kama suli mani tu.
    - leko sitelen suli: sitelen li kama suli mani tu wan.
    - leko nimi lili:    sitelen ale pi nimi ni li kama suli mani tu
    - leko nimi suli:    sitelen ale pi nimi ni li kama suli mani tu wan

    leko namako mute li ken pali lon tenpo sama! kepeken ni la, sina ken kama jo e mani mute a!

    leko namako li len tan sitelen ante la, sina ken kepeken ala namako pi leko ni.
    ## nasin pi musi ni

    ## nasin nimi
    *nimi li ken tawa anpa tan sewi li ken tawa pini tan open taso.*

    ```
    a n u      a   |   u n a     u    a
            n   |             n      n
            u   |             a        u
    pona :)     |         ike :(
    ```

    *nimi ale lon lipu Linku li pona. nimi ante li ike*

    *sitelen sin li ken poka li ken kipisi e sitelen ante lon musi supa*



    ```
        L I       |     m A      |      s A      |
    a l a         |   k i w e n  |    w a l o    |
                |       E      |      n U      |
                |       N      |               |
    ______________|______________|_______________|
    pona :)       | pona :)      | ike :(        |
    ______________|______________|_______________|
    "ni" en "la"  |"ma" en "awen"| nimi "sa"     |
    li nimi pona. |li nimi pona. | li lon ala.   |
    ```


    ## open
    tenpo open pi musi ni la, jan ale li lanpan e kiwen luka tu (7) tawa luka ona.

    ## tenpo jan
    jan li ken wile e ijo wan taso:
    ### ante
    poki kiwen la, jan li pana e kiwen tan luka ona, li lanpan e kiwen pi nanpa sama. 

    *luka tu la nanpa kiwen li lili lon poki kiwen la jan ken kepeken ala pali ni.*
    ### pali ala
    jan li wile la jan li ken pali ala. kin la, jan li ken pali ante ala la jan li ken pali ala.
                                    
    ### musi
    jan li ken pana e kiwen tan luka ona tawa supa musi.
    jan li pali e ni kepeken nasin pi ijo tu:
    #### ijo nanpa wan: nimi open
    jan li pana e nimi wan lon musi supa. 
    #### ijo nanpa tu: nimi kipisi
    sina ken pona e nimi kipisi ike kepeken ijo ni. nasin pi nimi open la, sina ken pana e sitelen lon nasin ante.
    ```
                |              |
    s e l o       | s e l o      |
        e N       |   N e N A    |
        t A       |     t A N    |
        e         |     e        |
    ______________|______________|
    nimi open     | nimi kipisi  |
                |              |
    ______________|_________________________________________________________________________
    nimi "ta"     | kin "ona" la, "nena" en "en" en "tan" la sina pali! wawa a! mani mute!  |
    li lon ala!   |                                                                         | 
    ```
    nanpa pi kiwen sin sina la, sina lanpan e kiwen sin tan poki kiwen tawa luka ona. 
    ### mani pi nimi sina
    sina kama jo e mani pi sitelen ale lon nimi sina ale. sitelen sin sina li lon leko namako la, o ante e mani kepeken nasin pi leko namako ni.
    #### musi wawa
    sina pana e kiwen sina ale lon musi supa la, sina kama jo e mani mute mute luka luka (50) a!
    ## pini
    poki kiwen li jo e kiwen ala la, musi li kama pini. taso, jan ale li wile weka e kiwen ale tan luka ona. jan li kama jo e kiwen ala la, musi li pini!
    ### weka pi kiwen lon
    jan ante li weka e mani pi kiwen ale ona, li pana e mani ni tawa jan pi kiwen ala.

    jan ante la, sina jo e mani suli la, sina jan pona!


